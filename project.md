Inlämningsuppgift

I denna inlämningsuppgift ska du skapa en webbplats i Umbraco, baserad på en given designfil i Figma. Målet är att visa att du kan bygga en redaktörsvänlig och strukturerad webbplats med bland annat Blocklist och Element Types, samt att du förstår hur navigering, formulär och globala inställningar kan implementeras.

Samarbete:
Du får samarbeta med en eller flera personer, men inlämningen sker individuellt.
Ange nedan om du samarbetat och med vem/vilka.

Design:
Du får en Figma-design som visar de sidor du ska bygga i Umbraco.
Designen behöver inte vara pixelperfekt, men den ska tydligt efterlikna originalet i layout, struktur och innehåll. Bilder kan exporteras direkt från Figma eller hämtas från exempelvis pexels.com eller unsplash.com.

OBS! En uppdaterad version av designfilen finns tillgänglig.
Se till att ladda ner den senaste innan du börjar arbeta.

Nedan följer kriterierna för respektive betygsnivå. Läs igenom noggrant så du vet vilka krav som gäller för Godkänt (G) respektive Väl godkänt (VG).

Gemensamma krav för både G och VG
Webbplatsen ska vara publicerad på Azure med en fungerande databaslösning och vara tillgänglig vid rättning.

Det ska finnas en användare med fullständiga rättigheter:
E-post: hans@onatrix.com Lösenord: BytMig123!

Kriterier för Godkänt (G)
Webbplatsen följer designfilens samtliga sidor, sektioner och innehållsstruktur, men behöver inte vara responsiv.
Block List och Element Types används för att bygga upp sidorna.
Posters hanteras som child pages under relevant sida.
Formulär finns visuellt enligt design, men behöver inte vara fungerande.
Dynamisk navigering ska tillämpas och hämta sidor från innehållsträdet.
Site Settings behöver inte användas, det är tillåtet att hårdkoda globala delar (till exempel logotyp, kontaktinformation, sociala länkar).
Paginering/Sliders är frivilligt.
Sökfunktion i headern behöver inte vara fungerande.

Kriterier för Väl godkänt (VG)
Webbplatsen följer designfilens samtliga sidor, sektioner, innehållsstruktur och är responsiv.
Block List och Element Types används för att bygga upp sidor, och settings tillämpas på lämpliga delar.
Posters hanteras som child pages under relevant sida och är kopplade till en List view för tydligare översikt i backoffice.
Formulär fungerar, valideras, submissions sparas i backoffice och en bekräftelse skickas till den epost som angivits.
Dynamisk navigering ska tillämpas och hämta sidor från innehållsträdet.
Site Settings används för att hantera globala värden (till exempel logotyp, kontaktinformation, sociala länkar).
Compositions används där det är lämpligt för att återanvända gemensamma fält mellan sidtyper (till exempel SEO, sidrubriker).
Paginering/Sliders är frivilligt.
Sökfunktion i headern behöver inte vara fungerande.
Git används på ett korrekt sätt, du arbetar i brancher och mergar till main först när en del är klar.
